![](assets/img/man-on-boat-holding-white-mesh-fishing-net-2131904.jpg)

> Styles: [English](README.md), [Odia](Odia.md), [Translated](Translated.md).<br>
> [Click here to listen](https://soundcloud.com/teachersnigdha/all-are-our-own).

#### ଅଜଣା ପଥରେ, ପଥିକଟିଏମୁଁ,
#### ଜାଣେନି କୁଆଡେ ଯିବି,
#### ଆକ୍ଷି ପାଉନାହିଁ, ଅନାଏ ଦୂରକୁ,
#### ଶଙ୍କାରେ ପଡେ ଚମକି। ... (୧)
***
<br>

#### ଧୂସର ଧୂଳି ମାେ, ବଦନେ ଧାଙ୍କିଛି,
#### ଚିହ୍ନା ପଡ଼େ ନି ମୁଁ ଆଉ,
#### ଯେଉଁ ଠା କୁ ଗଲେ, ଅଚିହ୍ନା ଅଚିହ୍ନା,
#### ଲାଗେ ଆହେ ମହାବାହୁ। ... (୨)
***
<br>

#### ତୁମେ ପରା ମୋର, ଆଶା ବାଡି ଅଟ,
#### ଘଡ଼ିଏ ପାରେନି ତେଜି,
#### ଦଣ୍ଡେ ହୁଡ଼ିଗଲେ, ଲୋଟଇ ତଳେ ମୁଁ,
#### ପାରେନି ତୁମକୁ ଖୋଜି। ... (୩)
***
<br>

#### କେବେ ତୁମେ କୁହ, ମୋତେ କି ଭାଲିଛ,
#### ମୁଁ ତୁମ ପଦର ରେଣୁ,
#### ବିହୋଳିତ ହୁଏ, ବିକଳ ପରାଣେ,
#### ତୁମ ନାମ ଶୁଣୁଶୁଣୁ। ... (୪)
***
<br>

#### ଅଜଣା ପଥିକ, ନାହିଁ ମାେ ଠିକଣା,
#### ପଥ କେତେ ଦୂର ଅଛି,
#### ଜୀବନ ଆକାଶେ, ତୁମେ ମୋ ଚନ୍ଦ୍ରମା,
#### ଢାଳି ଛ ଯୋଛନ। ରାଶି। ... (୫)
***
<br>

#### ସକଳେ ଜାଣନ୍ତି, ତୁମରି ସତ୍ତାକୁ,
#### ତୁମେ କିନ୍ତୁ ଲୁଚି ରୁହ,
#### ଭକତ ଗଣତ, ସନ୍ତପ୍ତ ପର।ଣୁ,
#### ଗଡାନ୍ତି କରୁଣ ଲୁହ। ... (୬)
***
<br>

#### ଯେତେ ଡାକୁଥିଲେ, ସେତେ ଦୂରେ ଯାଓ,
#### ଲୁଚକାଳି ଖେଳ ଖେଳି,
#### ପାପ ସାଗରରୁ, ଲହଡ଼ି ର ଜଳ,
#### ଦେହେ ହୋଇଯାଏ ବୋଳି। ... (୭)
***
<br>

#### ସମୟ ଯାଉଛି, ସରି ସରି ପ୍ରଭୁ,
#### ଏକ ଜନ୍ମ ହେବ ଶେଷ,
#### କେଁଉ କର୍ମ କରି, ଆର janme ମୁଁହି,
#### ନେବି ଆଉ ଏକ ବେଶ। ... (୮)
***
<br>

#### ସବୁବେଳେ ମୁଁହି, ନିର୍ବାକ ରହିଛି,
#### କେବେ କରି ନାହିଁ ଅଳି,
#### ସେଥିପାଇଁ ବନ୍ଧୁ, ତୁମେ ଜଗବନ୍ଧୁ,
#### ମନରୁ ଦେଲକି ଭ।ଳି। ... (୯)
***
<br>

#### ଅଳପ ସମୟ, କ୍ଷଣିକ ଜୀବନ,
#### ସତେକି ହୋଇବ ଦେଖା,
#### ଆଶା ହୁଡି ନାହିଁ, ତଥାପି ପ୍ରଭୁ ହେ,
#### ଭକତ ମଣିଙ୍କ ସଖା। ... (୧୦) 
***
<br>

- Poem by ସ୍ନିଗ୍ଧା ରାଣୀ ସାହୁ
- Photo by Quang Nguyen Vinh from Pexels
