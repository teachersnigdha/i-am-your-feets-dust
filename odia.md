ଅଜଣା ପଥରେ          ପଥିକଟିଏମୁଁ 
                 
             ଜାଣେନି କୁଆଡେ ଯିବି,
ଆକ୍ଷି ପାଉନାହିଁ           ଅନାଏ ଦୂରକୁ

             ଶଙ୍କାରେ ପଡେ ଚମକି। ................(୧)        ଧୂସର ଧୂଳି ମାେ         ବଦନେ ଧାଙ୍କିଛି

                    ଚିହ୍ନା ପଡ଼େ ନି ମୁଁ ଆଉ,
   ଯେଉଁ ଠା କୁ ଗଲେ        ଅଚିହ୍ନା ଅଚିହ୍ନା

                ଲାଗେ ଆହେ ମହାବାହୁ। .............(୨)
   ତୁମେ ପରା ମୋର       ଆଶା ବାଡି ଅଟ

                 ଘଡ଼ିଏ ପାରେନି ତେଜି,
     ଦଣ୍ଡେ ହୁଡ଼ିଗଲେ      ଲୋଟଇ  ତଳେ ମୁଁ

                      ପାରେନି ତୁମକୁ ଖୋଜି।........... (୩)
  କେବେ ତୁମେ କୁହ           ମୋତେ କି ଭାଲିଛ

                      ମୁଁ ତୁମ ପଦର ରେଣୁ,
   ବିହୋଳିତ ହୁଏ          ବିକଳ ପରାଣେ

                      ତୁମ ନାମ ଶୁଣୁଶୁଣୁ। ......….......(୪)

    ଅଜଣା ପଥିକ             ନାହିଁ ମାେ ଠିକଣା
                     ପଥ କେତେ ଦୂର ଅଛି,
    ଜୀବନ ଆକାଶେ         ତୁମେ ମୋ ଚନ୍ଦ୍ରମା
                         ଢାଳି ଛ ଯୋଛନ। ରାଶି। ........(୫)
   ସକଳେ ଜାଣନ୍ତି            ତୁମରି ସତ୍ତାକୁ
                      ତୁମେ କିନ୍ତୁ ଲୁଚି ରୁହ,
    ଭକତ ଗଣତ       ସନ୍ତପ୍ତ ପର।ଣୁ

                      ଗଡାନ୍ତି କରୁଣ ଲୁହ। ................(୬)
    ଯେତେ ଡାକୁଥିଲେ          ସେତେ ଦୂରେ ଯାଓ
                      ଲୁଚକାଳି ଖେଳ ଖେଳି,
     ପାପ ସାଗରରୁ          ଲହଡ଼ି ର ଜଳ
                       ଦେହେ ହୋଇଯାଏ ବୋଳି।........ (୭)
     ସମୟ ଯାଉଛି           ସରି ସରି ପ୍ରଭୁ
                     ଏକ ଜନ୍ମ ହେବ ଶେଷ,

    କେଁ ଉ  କର୍ମ କରି         ଆର janme ମୁଁହି

                     ନେବି ଆଉ ଏକ ବେଶ।............. (୮)

   ସବୁବେଳେ ମୁଁହି          ନିର୍ବାକ ରହିଛି
                    କେବେ କରି ନାହିଁ ଅଳି,

   ସେଥିପାଇଁ ବନ୍ଧୁ            ତୁମେ ଜଗବନ୍ଧୁ

                      ମନରୁ ଦେଲକି ଭ।ଳି ।............. (୯)

  ଅଳପ ସମୟ            କ୍ଷଣିକ ଜୀବନ
                 ସତେକି ହୋଇବ ଦେଖା,
  ଆଶା ହୁଡି ନାହିଁ          ତଥାପି ପ୍ରଭୁ ହେ

                  ଭକତ ମଣିଙ୍କ ସଖା। ..................(୧୦) 


                (  ଶେଷ  )


                 ସ୍ନିଗ୍ଧା ରାଣୀ ସାହୁ।
